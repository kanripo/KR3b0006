# -*- mode: mandoku-view; -*-
#+TITLE: 尉繚子
#+DATE: 2015-08-24 23:02:24.462264
#+PROPERTY: ID KR3b0006
#+PROPERTY: BASEEDITION WYG    
#+PROPERTY: JUAN 提要
<pb:KR3b0006_WYG_000-1a>¶
欽定四庫全書　　　　　子部二¶
　尉繚子　　　　　　　　兵家類¶
　　提要¶
　　　　(臣/)等謹案尉繚子五卷周尉繚撰其人當六¶
　　　　國時不知其本末或曰魏人以天官篇有梁¶
　　　　惠王問知之或又曰齊人鬼谷子之弟子劉¶
　　　　向别錄又云繚為南君學未詳孰是也漢志¶
　　　　雜家有尉繚三十九篇隋志作五卷唐志作¶
<pb:KR3b0006_WYG_000-1b>¶
　　　　六卷亦並入於雜家鄭樵譏其見名而不見¶
　　　　書馬端臨亦以為然然漢志兵形勢家内實¶
　　　　别有尉繚三十一篇故胡應麟謂兵家之尉¶
　　　　繚即今所傳而雜家之尉繚並非此書今雜¶
　　　　家亡而兵家獨傳鄭以為孟堅之誤者非也¶
　　　　特今書止二十四篇與所謂三十一篇者數¶
　　　　不相合則後來已有所亡佚耳其書大㫖主¶
　　　　於分本末别賓主明賞罰所言往往有合於¶
<pb:KR3b0006_WYG_000-2a>¶
　　　　正如云兵不攻無過之城不殺無罪之人又¶
　　　　云兵者所以誅暴亂禁不義也兵之所加者¶
　　　　農不離其田業賈不離其肆宅士大夫不離¶
　　　　其官府故兵不血刃而天下親皆戰國談兵¶
　　　　者所不道而兵令一篇於誅逃之法尢詳亦¶
　　　　可想見其節制周氏涉筆謂雖未純王政亦¶
　　　　庶幾能窺見本統者自孫武吳起而下未有¶
　　　　能通之者也其書坊行本無卷數今依隋志¶
<pb:KR3b0006_WYG_000-2b>¶
　　　　之目分為五卷畧存其舊焉乾隆四十五年¶
　　　　四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
